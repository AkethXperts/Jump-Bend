Jump & Bend (Aketh Xperts)
Βασικός σκοπός του  project ήταν να παρακινήσουμε μικρούς και μεγάλους να γυμνάζονται στο σπίτι τους, χωρίς να χρειάζεται να βγουν από αυτό, ειδικά τώρα στην περίοδο του COVID-19. Βέβαια αυτό δεν περιορίζει τη χρήση αυτής της εφαρμογής σε κλειστούς χώρους αλλά μπορεί να χρησιμοποιηθεί και σε ανοικτούς χώρους.
Το σκεπτικό μας ήταν η δημιουργία μιας διαδραστικής αφίσας, όπου οι  άνθρωποι να μπορούν να αθλούνται ευχάριστα, παίζοντας ένα παιχνίδι όπου πηδάνε ή σκύβουνε στο σημείο που τους δείχνει ένα  LED, γυμνάζοντας διαφορετικούς μύες του σώματός τους. Κάθε φορά που πλησιάζουν το αναμμένο LED, o διπλανός αισθητήρας υπερύθρων αντιλαμβάνεται ότι τον πλησιάζουμε και αυτό σβήνει το LED με ένα ηχητικό σήμα δίνοντας έναν πόντο. Ο συνολικός χρόνος του παιχνιδιού είναι 2 λεπτά. Ο χρόνος που απομένει θα εμφανίζεται στην οθόνη αντίστροφα μαζί με τους πόντους. Στόχος του κάθε παίχτη είναι κάθε φορά να σπάει το προσωπικό του ρεκόρ. Ένα κουμπί επιτρέπει την επανεκκίνηση του παιχνιδιού. Αποτελεί  μια φθηνή (€90) και όμορφη κατασκευή που ο καθένας μπορεί να αθλείται έχοντάς τη στο σπίτι του.

Το project αποτελείται από έναν μικροελεγκτή Arduino Uno, ο οποίος συνδέεται με τα παρακάτω:
•	4 αισθητήρες υπερύθρων (Ultrasonic Sensor)
•	4 LED 
•	4 αντιστάσεις 220Ω
•	2 breadboard
•	1 Οθόνη LCD 16X2 με 1 module I2C 
•	1 κουμπί
•	1 Buzzer Piezo
•	Καλώδια 

Οι αισθητήρες υπερύθρων έχουν 2 “μάτια”. Το ένα στέλνει έναν παλμό και το άλλο το λαμβάνει καταγράφοντας τον χρόνο αυτής της διαδικασίας. Με τον κατάλληλο τύπο αυτός ο χρόνος μετατρέπεται σε απόσταση σε cm.
Για τη στήριξη των αισθητήρων και τη οθόνης LCD στην αφίσα, δημιουργήσαμε δικές μας βάσεις, που τις σχεδιάσαμε στο Tinkercad και εκτυπώσαμε στον 3d εκτυπωτή.
 
